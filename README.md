Web Terminal Arayüzü:

Proje, HTML, CSS ve JavaScript kullanarak oluşturulan bir web sayfası içinde, xterm.js kütüphanesini entegre ederek interaktif bir terminal arayüzü sunmaktadır. Bu terminal arayüzü, kullanıcıların web tarayıcıları üzerinden bir sunucuya ve diğer kullanıcılara bağlanarak komutlar girmelerine ve sunucu ile ve diğer kullanıcılarla etkileşimde bulunmalarına imkan tanır.

WebSocket ve TCP Socket İletişimi:

Sunucu ile güçlü ve gerçek zamanlı bir iletişim sağlamak amacıyla hem WebSocket hem de TCP Socket protokolleri kullanılmıştır. WebSocket, web tarayıcısıyla sunucu arasında çift yönlü iletişim kurulmasını ve hızlı bir şekilde veri alışverişi yapılmasını mümkün kılar. TCP Socket ise genel ağ üzerinde daha düşük seviyeli bir iletişim sağlar. Bu sayede, hem web tarayıcılarından hem de diğer uygulamalardan bağlantı kurulabilir.

Terminal İşlevselliği:

Kullanıcılar, web tabanlı terminal arayüzü üzerinden komutlar girebilirler. Bu komutlar, WebSocket ve TCP Socket üzerinden sunucuya ve diğer kullanıcılara gönderilir. Kullanıcılar, aynı terminali paylaşarak etkileşimde bulunabilir ve birbirlerinin girdikleri komutları gözlemleyebilirler.

Sunucu Yanıtları:

Sunucu, gelen komutları işler ve bir yanıt üreterek bu yanıtı hm WebSocket ve TCP Socket üzerinden gönderir. Sunucu tarafından üretilen çıktılar, terminal arayüzünde ve diğer kullanıcıların terminalinde görüntülenir. Bu sayede kullanıcılar, birbirlerinin gönderdikleri komutlara ve sunucunun verdiği yanıtlara anlık olarak tepki verebilirler.

İleriki Adımlar ve Kullanım Senaryoları:

Proje, aynı ağdaki bilgisayarlar arasında sunucu-client ilişkisi kurarak, dosya paylaşımı, uzaktan komut çalıştırma gibi birçok ileri düzey özelliği barındırmaya uygun bir altyapı sunar. Bu sayede, projenin ilerleyen aşamalarında dosya transferi, uzaktan yönetim, grup içi işbirliği ve benzeri senaryolar kolaylıkla uygulanabilir.
